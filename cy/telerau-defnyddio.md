---
layout: default
title: Telerau Defnyddio
lang: cy
lang-ref: usage
---
# Telerau Defnyddio

## Defnydd a Ganiateir

Rhoddir caniatâd i ymwelwyr â Phorth Datblygwyr GIG Cymru (y wefan hon) gael mynediad at ddeunyddiau a gyhoeddwyd (cynnwys) yn amodol ar y telerau hyn. Trwy ddefnyddio&#39;r wefan hon, rydych yn cytuno i gydymffurfio â&#39;r telerau defnydd.

Er y gellir gweld, lawrlwytho a defnyddio&#39;r cynnwys at ddibenion personol ac anfasnachol (e.e. ymchwil preifat, astudio neu ddefnydd mewnol), rhaid i ymwelwyr beidio ag ailgynhyrchu neu ailgyhoeddi unrhyw ddeunydd o&#39;r wefan hon heb ganiatâd gan y wefan / perchennog yr hawlfraint.

Mae&#39;r lluniau, logos a graffeg a ddefnyddir ar y safle hwn yn berchen i ni a/neu drydydd partïon. Ni ddylid defnyddio&#39;r rhain heb ganiatâd gan berchennog yr hawlfraint.

Rydych yn cydnabod mai GIG Cymru a chymdeithion trydydd parti, lle bo hynny&#39;n berthnasol, sy&#39;n berchen ar yr holl hawliau eiddo deallusol sy&#39;n ymwneud â&#39;r wefan hon.

## Gwybodaeth Bersonol

Pan fyddwch yn cyflwyno data adnabyddadwy o&#39;ch gwirfodd ar y wefan hon (mae hyn yn cynnwys cyflwyno ffurflenni adborth, holiaduron ac ati), ni fydd yr wybodaeth a gyflwynwyd ond yn cael ei defnyddio i ymateb i&#39;ch ymholiadau ac at y dibenion y cafodd yr wybodaeth ei chasglu. Nid ydym yn rhannu gwybodaeth defnyddwyr â thrydydd partïon.

## Amddiffyn rhag Firysau

Rydym yn gwneud pob ymdrech i wirio a phrofi deunyddiau am firysau. Fodd bynnag, argymhellir eich bod yn gweithredu rhaglen gwrth-firws ar bob deunydd y byddwch yn ei lawrlwytho o&#39;r we. Ni allwn dderbyn cyfrifoldeb dros unrhyw achos o golli, difetha neu ddifrodi eich data neu eich system gyfrifiadurol, a allai ddigwydd wrth ddefnyddio deunydd sy&#39;n deillio o&#39;r wefan hon.

## Ymwadiad

Rhaid gofalu i sicrhau bod cynnwys y wefan yn gywir. Fodd bynnag, darperir cynnwys er gwybodaeth gyffredinol yn unig, a bydd ei ddefnyddio yn golygu mai chi fydd yn gyfrifol am unrhyw ganlyniadau. Ni fyddwn yn atebol am ddifrod neu golled sy&#39;n deillio o unrhyw weithred neu anwaith yn sgil defnyddio gwybodaeth ar y wefan hon.

## Gwefannau Allanol

Nid yw GIG Cymru yn gyfrifol am gynnwys neu atebolrwydd unrhyw wefannau cysylltiedig. Nid ydym yn derbyn atebolrwydd mewn perthynas â chynnwys nac am amgylchiadau dilyn unrhyw gyngor a gynhwysir ar wefannau o&#39;r fath. Ni ddylid ystyried bod rhestru yn ardystiad o unrhyw fath.

Ni allwn warantu y bydd y dolenni hyn yn gweithio bob amser ac nid oes gennym reolaeth dros argaeledd y tudalennau y mae eu dolenni wedi&#39;u cynnwys ar y wefan, neu dros unrhyw newid i gyfeiriadau&#39;r gwefannau.

Mae GIG Cymru yn cadw&#39;r hawl i wrthod neu i gael gwared ar ddolenni i unrhyw wefan.

## Nodwedd Google Translate

Mae gwefannau GIG Cymru, sydd â nodwedd Google Translate wedi&#39;i galluogi, yn cynnig cyfieithiadau gan Google™ Translate, sef gwasanaeth trydydd parti nad oes gan GIG Cymru reolaeth drosto. Nid yw tudalennau wedi&#39;u cyfieithu yn rhan o&#39;r wefan a letyir ac nid oes ganddynt unrhyw gysylltiad â pharth GIG Cymru.

Mae&#39;r gwasanaeth hwn yn gyfieithiad awtomatig gan gyfrifiadur ac, oherwydd hyn, ni fydd yn gyfieithiad perffaith a bydd yn tueddu i gynnwys camgymeriadau na fyddai siaradwr go iawn fel arfer yn eu gwneud.

Dylid defnyddio&#39;r cyfieithiad hwn fel canllaw bras yn unig. Nid yw GIG Cymru, mewn unrhyw ffordd, yn derbyn atebolrwydd am gywirdeb y cyfieithiadau hyn ac unrhyw golled o ganlyniad iddynt.

## Diwygiadau&#39;r Dyfodol

Bydd newidiadau dilynol i&#39;r telerau hyn ar gael ar y wefan hon.